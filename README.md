## แนวโน้มการรับชมซีรีส์ยอดนิยมบน Netflix ปี 2021-2024

### Data Source:
- 〜20241227 Netflixdata<br>
https://www.kaggle.com/datasets/risakashiwabara/netfllix-weekly-views-data

- Netflix TV Shows and Movies (2022 Updated)<br>
https://www.kaggle.com/datasets/thedevastator/the-ultimate-netflix-tv-shows-and-movies-dataset

- IMDb TV Shows Latest 2023<br>
https://www.kaggle.com/datasets/lokeshparab/imdb-tv-shows-dataset-latest<br>

__________________________________________________________________________________________________________________________________________________________________________________
### คำถามที่ 1: 10 อันดับซีรีส์ยอดนิยมของ Netflix ในปี 2021-2024 มีอะไรบ้าง<br>

กราฟที่ 1 แสดง 10 อันดับซีรีส์ที่มีจำนวนชั่วโมงการรับชมสูงสุดบน Netflix ในแต่ละปี ตั้งแต่ช่วงครึ่งปีหลังของปี 2021 และปี 2022 ถึง 2024 ข้อมูลนี้ได้มาจากการรวบรวมยอดวิวรายเดือนและสรุปรวมเป็นยอดวิวรายปี จากนั้นนำมาเรียงลำดับเพื่อเลือกซีรีส์ 10 อันดับแรกของแต่ละปี เป้าหมายของกราฟนี้คือการช่วยให้เราเห็นแนวโน้มของซีรีส์ที่ได้รับความนิยมสูงสุดในแต่ละปีและการเปลี่ยนแปลงของพฤติกรรมการรับชมของผู้ใช้ Netflix
- **ครึ่งปีหลังของปี 2021: Squid Game ครองอันดับ 1 อย่างท่วมท้น** ครองอันดับ 1 ด้วยยอดชมเกิน 3 พันล้านชั่วโมง ซีรีส์แนวอาชญากรรมและดราม่า เช่น Money Heist และ You ก็ติดอันดับสูงเช่นกัน ซีรีส์วัยรุ่นและโรแมนติก เช่น Sex Education และ Virgin River เองก็มีฐานผู้ชมที่แข็งแกร่ง
- **ปี 2022: Stranger Things กลับมายึดบัลลังก์** Stranger Things ซีซั่น 4 เป็นซีรีส์ที่มียอดวิวสูงสุด ซีรีส์แนวสยองขวัญและอาชญากรรม เช่น Wednesday และ DAHMER ก็ติดอันดับสูง Bridgerton ยังคงได้รับความนิยมจากซีซั่น 2
- **ปี 2023 Ginny & Georgia ครองอันดับ 1** แสดงให้เห็นว่าซีรีส์แนวดราม่า-ครอบครัวสามารถเข้าถึงผู้ชมได้มากขึ้น The Night Agent และ The Glory ติดอันดับ แสดงให้เห็นความนิยมของซีรีส์แนวแอ็กชันและดราม่า ONE PIECE ซึ่งเป็นซีรีส์ Live-Action ดัดแปลงจากมังงะชื่อดังก็มียอดรับชมสูง
- **ปี 2024 Bridgerton กลับมาเป็นซีรีส์ที่มีคนดูมากที่สุด** Queen of Tears และ Fool Me Once เป็นซีรีส์ใหม่ที่มาแรง ซีรีส์แนวแอ็กชันและแฟนตาซี เช่น Prison Break และ Avatar: The Last Airbender ยังคงได้รับความนิยม<br>
<br>

**กราฟที่ 1:** Top 10 Most Watched Netflix Shows<br>

![Top 10 Shows](https://github.com/user-attachments/assets/cd04a649-6dbd-4009-94f0-1a99277bcb7e)

_______________________________________________________________________________________________________________________________________________________________________________

### คำถามที่ 2: ช่วงเวลาไหนที่ซีรีส์มียอดวิวสูงที่สุด<br>

เพื่อศึกษาว่าช่วงเวลาไหนที่ซีรีส์มียอดวิวสูงที่สุด เราได้นำข้อมูลที่บันทึกจำนวนชั่วโมงการรับชมซีรีส์ในแต่ละสัปดาห์มาทำการประมวลผล โดยคำนวณยอดวิวรายเดือนของแต่ละปีเพื่อดูแนวโน้มภาพรวมและค้นหาช่วงเวลาที่ยอดวิวสูงสุดของแต่ละปี<br>

ข้อมูลจากกราฟที่ 2 แสดงให้ว่าช่วงเวลาที่ยอดวิวซีรีส์ใน Netflix เพิ่มสูง มีสาเหตุมาจาก 2 ปัจจัยคือ:<br>

**1. ช่วงวันหยุดยาวต้นปีและปลายปี**<br>
- เดือนมกราคมและธันวาคม มีจำนวนชั่วโมงการรับชมสูงกว่าหลายเดือนอื่น ๆ ในทุกปี<br>
- เดือนมกราคม: เป็นช่วงวันหยุดปีใหม่ หลายคนอยู่บ้านพักผ่อน ทำให้มีการรับชมซีรีส์และภาพยนตร์สูงขึ้น<br>
- เดือนธันวาคม: เป็นช่วงเทศกาลคริสต์มาสและปีใหม่ หลายครอบครัวมีเวลาว่างมากขึ้น จึงใช้เวลาดู Netflix มากขึ้น<br>
- หลังจากเดือนมกราคม ยอดรับชมมักลดลงทันที ซึ่งสะท้อนถึงการกลับเข้าสู่กิจวัตรปกติของผู้คนหลังวันหยุด<br>
<br>

**2. การ Premiere ซีรีส์ดังในปีนั้น**<br>
- กันยายน 2021: เป็นช่วงที่ยอดวิวพุ่งสูงผิดปกติอย่างมาก ซึ่งเป็นผลมาจากการที่ Squid Game Premiere ในวันที่ 17 กันยายน 2021 และกลายเป็นกระแสไปทั่วโลก ส่งผลให้จำนวนชั่วโมงการรับชมในเดือนนี้เพิ่มขึ้นอย่างมากและเพิ่มสูงสุดในเดือนตุลาคม
- กรกฎาคม 2022: ยอดวิวเพิ่มขึ้นสูงกว่าปกติ เนื่องจาก Stranger Things ซีซั่น 4 Premiere ในวันที่ 1 กรกฎาคม 2022 ซึ่งเป็นซีรีส์ได้รับความนิยมอย่างมาก และดึงดูดผู้ชมจำนวนมหาศาลให้กลับมาดู Netflix
- มกราคมปี 2023: ยอดวิวสูงที่สุดในปีนั้น อันเป็นผลมาจากซีรีส์เรื่อง Ginny & Georgia ที่ Premiere ในเดือนมกราคม
- มีนาคม มิถุนายน และกันยายน 2024: เดือนเหล่านี้มีแนวโน้มการรับชมที่สูงขึ้นในปี 2024 ซึ่งมาจากการ Premiere ซีรีส์ดังอย่าง The Gentlemen, Bridgerton และ Monsters: The Lyle and Erik Menendez Story ตามลำดับ

<br>

**กราฟที่ 2:** Monthly Trends of Hours Viewed by Year
<br>

![Monthly Trends of Weekly Hours Viewed by Year](https://github.com/user-attachments/assets/14375b24-428b-4cfc-8a09-617cf5997939)

__________________________________________________________________________________________________________________________________________________________________________________
### คำถามที่ 3: ความยาวของซีรีส์สัมพันธ์กับความนิยมหรือไม่<br>

กราฟที่ 3 แสดงความสัมพันธ์ระหว่างระยะเวลาของซีรีส์กับจำนวนชั่วโมงการรับชมต่อสัปดาห์ โดยมีเป้าหมายเพื่อวิเคราะห์ว่าซีรีส์ที่มีความยาวมากขึ้นมีแนวโน้มได้รับความนิยมมากขึ้นหรือไม่
- **ซีรีส์ที่ได้รับความนิยมสูงสุดส่วนใหญ่อยู่ในช่วง 4-10 ชั่วโมง** จุดข้อมูลจำนวนมากกระจุกตัวอยู่ในช่วง Runtime 4-10 ชั่วโมง และมีจำนวนชั่วโมงการรับชมสูง ซีรีส์ที่มีการรับชมสูงสุดบางเรื่อง (~200 ล้านชั่วโมง) ก็อยู่ในช่วงนี้ แสดงให้เห็นว่าซีรีส์ที่มีความยาวปานกลาง (ประมาณ 4-10 ชั่วโมง) มักได้รับความนิยมมากที่สุด อาจเป็นเพราะผู้ชมสามารถรับชมจบได้เร็วและติดตามได้ง่าย
- **ซีรีส์ที่ยาวมาก (เกิน 12 ชั่วโมง) มีแนวโน้มได้รับความนิยมลดลง** จุดข้อมูลที่มี Runtime เกิน 12 ชั่วโมงขึ้นไป มีจำนวนการรับชมลดลงอย่างเห็นได้ชัด มีเพียงไม่กี่เรื่องที่มี Runtime เกิน 18 ชั่วโมงขึ้นไปและได้รับความนิยมสูง
<br>

**กราฟที่ 3:** Relationship Between Runtime and Weekly Hours Viewed
<br>

![Relationship Between Runtime and Weekly Hours Viewed](https://github.com/user-attachments/assets/5636f35b-49ed-47c6-8191-43718ea7a8e5)

__________________________________________________________________________________________________________________________________________________________________________________
### คำถามที่ 4: ซีรีส์ประเภทไหนถูกใจคนดู
เพื่อหาว่าซีรีส์ที่ติด 10 อันดับในปี 2022-2024 เป็นซีรีส์ประเภทไหนบ้าง เราได้ทำการหาความถี่ของประเภทซีรีส์ 10 อันดับ กราฟที่ 4 Heatmap แสดงความถี่ของประเภทซีรีส์ที่ติด 10 อันดับปี 2022-2024<br>
- **Drama ครอง 10 อันดับสูงสุดในทุกปี** Drama เป็นประเภทที่มีจำนวนซีรีส์ติด Top 10 มากที่สุด Drama มักจะผสมกับแนวอื่น เช่น Crime-Drama, Thriller-Drama, หรือ Romance-Drama
- **Action, Crime และ Thriller ได้รับความนิยมอย่างต่อเนื่อง** มีซีรีส์ติดอันดับแทบทุกปี Thriller มีสีเข้มขึ้นในปี 2023 และ 2024 แสดงว่ามีแนวโน้มได้รับความนิยมมากขึ้น
- **Comedy, Romance และ Thriller เติบโตขึ้นในปีหลัง** ในปี 2023 และ 2024 แนว Comedy, Romance และ Thriller มีสีเข้มขึ้น แสดงว่ามีซีรีส์แนวนี้ติด 10 อันดับสูงสุดเพิ่มขึ้น ซึ่งอาจสะท้อนแนวโน้มที่ผู้ชมต้องการ คอนเทนต์ที่ดูง่าย สนุกสนาน และผ่อนคลายมากขึ้น
- **Mystery มีจำนวนซีรีส์ติด 10 อันดับในปี 2022** แต่ไม่ได้มีแนวโน้มเพิ่มขึ้นชัดเจน
- **Horror ติดอันดับในปี 2022** ในปี 2022 มีซีรีส์ประเภท Horror ติดอันดับ เนื่องมาจากซีรีส์ดังอย่าง Stranger Things ที่เป็นซีรีส์ประเภท Fantasy-Horror
<br>

**กราฟที่ 4:** Heatmap of Genre Distribution (2022-2024)
![Heatmap of Genre Distribution (2022-2024)](https://github.com/user-attachments/assets/ec43f4f1-1e35-4555-b0d7-79b44cc12d96)

__________________________________________________________________________________________________________________________________________________________________________________
### คำถามที่ 5: แนวโน้มยอดวิวของซีรีส์ Netflix ในปี 2022-2024 เป็นยังไง
กราฟที่ 5 และกราฟที่ 6 แสดงให้เห็นแนวโน้มของประเภทซีรีส์ที่ได้รับความนิยมสูงสุดบน Netflix ระหว่างปี 2022-2024 โดยพิจารณาจากยอดการรับชมรวมของแต่ละประเภท ข้อมูจากกราฟที่ 5 แสดงให้เห็นว่า
- **Drama เป็นแนวที่ได้รับความนิยมสูงสุดในทุกปี** มีจำนวนชั่วโมงการรับชมสูงที่สุดในทั้ง 3 ปีติดต่อกัน (2022-2024) แม้ว่ายอดรับชมในปี 2023 และ 2024 จะลดลงจากปี 2022 แต่ก็ยังสูงกว่าประเภทอื่นมาก
- **Romance มีชั่วโมงการรับชมเพิ่มขึ้นในปี 2023 และ 2024** ในปี 2023 Romance มีจำนวนรับชมเพิ่มขึ้นมากกว่าปี 2022 สะท้อนว่าแนวนี้กำลังได้รับความนิยม
- **Fantasy มียอดวิวที่สูงในปี 2022 และลดลงอย่างมากในปี 2023 และ 2024** ซึ่งเป็นผลมาจากยอดวิวของซีรีส์ดังอย่าง Stranger Things ซีซั่น 4 ที่ Premiere ในปี 2022 อาจตีความได้ว่าซีรีส์ประเภท Fantasy เป็นซีรีส์เฉพาะกลุ่มและจะมียอดวิวที่สูงเมื่อมีซีรีส์ดังที่เป็นแนว Fantasy ฉายเท่านั้น
  
**กราฟที่ 5:** Views by Genre per Year
![Views by Genre per Year](https://github.com/user-attachments/assets/22f12eaf-4f0f-4bd1-94f8-7dc75e33bfb9)

<br>

กราฟที่ 6 แสดงแนวโน้มเฉพาะประเภทซีรีส์ที่มียอดวิวสูงที่สุดบน Netflix ในช่วงปี 2022-2024 เพื่อช่วยให้เราเข้าใจว่าแนวไหนที่ได้รับความนิยมมากที่สุดและแนวไหนที่กำลังเติบโตหรือลดลง โดยกราฟที่ 6 แสดงให้เห็นว่า
- **Drama มียอดการรับชมสูงที่สุดในปี 2022** และยังคงครองอันดับ 1 ในปี 2023 และ 2024 อย่างไรก็ตาม ยอดวิวของ Drama ลดลงอย่างต่อเนื่องตั้งแต่ปี 2022 → 2023 → 2024<br>
- **Crime และ Romance มียอดวิวสูงขึ้นในปี 2024** ขี้ว่าความต้องการของผู้ชมต่อเนื้อหาแนวนี้กำลังเติบโต<br>
- **Action และ Comedy มียอดวิวเพิ่มขึ้นในปี 2023 แต่ลดลงเล็กน้อยในปี 2024** ซึ่งอาจสะท้อนถึงการแข่งขันที่สูงขึ้นหรือคอนเทนต์ที่ยังไม่ตอบโจทย์ผู้ชม <br>


**กราฟที่ 6:** Most Watched Netflix Genres by Year
![Most Watched Netflix Genres by Year (2022-2024)](https://github.com/user-attachments/assets/190f43a1-1c96-444c-a31d-55496c256690)

__________________________________________________________________________________________________________________________________________________________________________________

### บทสรุป
- ซีรีส์ที่มียอดวิวเป็นอันดับหนึ่งของ Netflix ในปี 2021-2024:<br>
2021: Squid Game<br>
2022: Stranger Things<br>
2023: Ginny & Georgia<br>
2024: Bridgerton<br>
- ช่วงเวลาที่ซีรีส์มียอดวิวสูงที่สุดคือมกราคมและธันวาคมเนื่องจากเป็นช่วงหยุดยาว อีกปัจจัยหนึ่งคือการเปิดตัวซีรีส์ดัง เช่น Squid Game (2021), Stranger Things 4 (2022), และ Ginny & Georgia (2023) ทำให้ยอดวิวพุ่งสูงขึ้น<br>
- ซีรีส์ที่มีความยาว 4-10 ชั่วโมง ได้รับความนิยมสูงสุด ซีรีส์ที่ยาวเกิน 12 ชั่วโมงขึ้นไปมีแนวโน้มได้รับความนิยมน้อยลง<br>
- ประเภทซีรีส์ที่ถูกใจคนดูได้แก่ Drama ครองความนิยมสูงสุดทุกปี<br>
- แนวโน้มยอดวิวของซีรีส์ Netflix ในปี 2022-2024:<br>
Drama ยังได้รับความนิยมมากที่สุด แต่ยอดวิวลดลงทุกปี<br>
Crime และ Romance มียอดวิวเพิ่มขึ้นในปี 2024<br>
Action และ Comedy โตขึ้นในปี 2023 แต่ลดลงในปี 2024

__________________________________________________________________________________________________________________________________________________________________________________

### สรุปแนวโน้มของ Netflix และทิศทางในอนาคต
- Netflix ควรปรับกลยุทธ์โดยมุ่งเน้นแนว Crime และ Romance ที่กำลังเติบโต
- Drama ยังคงแข็งแกร่งแต่ต้องปรับแนวการเล่าเรื่องให้แปลกใหม่ขึ้น
- ซีรีส์แนว Thriller และ Crime อาจเป็นกุญแจสำคัญในการดึงดูดผู้ชมใหม่
- ช่วงเวลาการเปิดตัวซีรีส์มีผลต่อยอดวิว ควรใช้กลยุทธ์การตลาดให้เหมาะสม
- ปรับความยาวของซีรีส์ให้เหมาะสม (~4-10 ชั่วโมง)
  
